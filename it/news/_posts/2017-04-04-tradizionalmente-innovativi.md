---
title: "Tradizionalmente Innovativi"
layout: post
date: 2017-04-04 19:00:39
image: http://res.cloudinary.com/hbr/image/upload/v1491332116/17796381_1036841159750472_6301133680329694750_n_edokgm.jpg
headerImage: false
lang: it
tag:
 - Orobot101

redirect_from: 
 - /2017/04/04/tradizionalmente-innovativi/
 - /blog/posts/2017-04-04-tradizionalmente-innovativi
author: ludusrusso
description: "Partnership tra HotBlack Robotics e Olivetti"
---

È questo il titolo del **kick-off Olivetti** a cui abbiamo partecipato oggi noi di **HotBlack Robotics**. Ed Olivetti ha definito se stessa come azienda che porta avanti tradizione e innovazione nel mercato italiano e globale.

![KickOff Olivetti](http://res.cloudinary.com/hbr/image/upload/v1491332116/17796381_1036841159750472_6301133680329694750_n_edokgm.jpg)

**Tradizione**, perchè Olivetti è effettivamente una delle aziende storiche del panorama tecnologico e globale, che con i suoi alti e bassi è attiva nel mondo tecologico da più di 100 anni.

**Innovazione**, perchè Olivetti è stata una delle aziende più importanti a livello innovativo globale. Ricordiamo *programma 101*, riconosciuto globalmente come il primo personal computer mai messo in commercio: primo computer al mondo ad essere destinato ad un uso personale.

Oggi (e nelle ultime settimane) noi di HotBlack abbiamo assistito e preso parte a questa sfaccettatura di olivetti, che riesce ad unire in un mix vincente le due principali caratteristiche del suo DNA.
Oggi, durante il kick-off, tra i nuovi prodotti e le innovazioni presentate da Olivetti per il prossimo anno, c'è anche stato un piccolo spazio per **O Robot 101**, il robot targato HotBlack Robotics e Olivetti destinato al mondo della scuola per insegnare il coding agli studenti italiani di tutte le età.

"O Robot 101" non è altro che una speciale versione di DotBot 2.0 sviluppato da una partenership tra noi e Olivetti, che viene fuori dalla voglia di Olivetti di innovare con una startup nata da poco ma con grandi progetti per il futuro!

![O Robot 101](http://res.cloudinary.com/hbr/image/upload/v1491332123/WhatsApp_Image_2017-04-04_at_20.53.59_z1qwbu.jpg)

Abbiamo deciso di chiamare questo robot **101** perchè questo nome richiama il primo computer olivetti (**P101**). Come **P101** voleva trasformare il computer da uso puramente professionale ad oggetti personale e di design, così noi con la nostra piattaforma vogliamo **democratizzare** la robotica, e far si che anche i bambini possano programmare e sviluppare applicazioni reali di robotica di servizio.
